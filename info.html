<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link href="https://cdn.jsdelivr.net/npm/bootstrap@5.0.2/dist/css/bootstrap.min.css" rel="stylesheet"
    integrity="sha384-EVSTQN3/azprG1Anm3QDgpJLIm9Nao0Yz1ztcQTwFspd3yD65VohhpuuCOmLASjC" crossorigin="anonymous">
  <link rel="stylesheet" href="style.css">
  <script src="script.Js"></script>
</head>
<body>
    <div class="button">
    <button onclick="goHome()">Home</button>
    </div>
<h4>Info and history of Fortnite</h4>
<p>Fortnite Battle Royale je multiplatformní free-to-play videohra vyvíjená studiem Epic Games. Byla vydána pro Microsoft Windows, macOS, PlayStation 4, Xbox One, PlayStation 5, Android a Nintendo Switch. Je založená na hře Fortnite: Save the World, kooperativní survival hře s prvky stavění. V listopadu 2018 měla hra přes 200 milionů registrovaných hráčů,a rekordního počtu hra dosáhla v září 2018, kdy si hru zahrálo 78 milionů unikátních hráčů.[1]

  Epic Games se inspirovali hrou PlayerUnknown's Battlegrounds, která vyšla v březnu 2017 a nejvíce popularizovala žánr battle royale. Vývojáři vytvořili ve své hře Fortnite: Save the World mód ve stylu battle royale, později z něj byla vytvořena samostatná free-to-play hra s mikrotransakcemi. Od spuštění hry do prosince 2018 přesáhly tržby z mikrotransakcí 3 miliardy USD (přes 67 mld. Kč), pouze za duben 2018 pak 318 mil. USD (asi 6,5 mld. Kč).[2]</p>
<p>Fortnite Battle Royale lze hrát samostatně nebo v malých skupinách (max. 16 hráčů). Hráč se může rozhodnout, zda chce hrát Solo (1 hráč), Duo (2 hráči), Trio (3 hráči) nebo Squad (4 hráči). Avšak cílem každého herního módu je zůstat ze 100 hráčů jako poslední naživu. Na začátku hry je 100 hráčů spuštěno z létajícího autobusu na mapu, na níž jsou náhodně generované zbraně, elixíry a další vybavení. Průběhem času se bezpečná zóna zmenšuje a hráči mimo tuto zónu (okolo probíhá bouře) dostávají body poškození (mohou i zemřít). Tak jsou přežívající hráči tlačeni do menších a menších prostorů a jsou nuceni se střetávat. Hráči mohou poraženým nepřátelům vzít vybavení.

  To, co tuto hru odlišuje od ostatních her žánru battle royale, jsou systémy stavění a editace stavby. Většina objektů v prostředí se dá zničit krumpáčem pro zisk surovin (dřevo, kámen a železo), které mohou být použity pro stavbu opevnění s limitovanou odolností (zdi, schody, podlahy a stříšky). Tyto objekty mohou být použity pro rychlejší pohyb krajinou nebo ochranu před střelbou. Když se opevnění postaví ze dřeva, bude postavené nejrychleji, ale s menší odolností. Takto to postupuje i dále, s tím, že kámen se staví déle, ale je odolnější. Železo je nejodolnější a staví se nejdéle. Hraje-li hráč Solo a postaví zeď, schody nebo rampu, může ji sám editovat (zeď s oknem nebo dveřmi apod.). Hraje-li s více lidmi (např. Duo nebo Squad), všichni hráči mohou postavenou část editovat, ne však všichni najednou. Vyhrává ten, který jako poslední zůstane na živu.</p>
</body>
</html>